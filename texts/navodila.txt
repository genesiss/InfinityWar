Uravnoteževanje tipov bojevnikov v RPG igrah

Ta seminarska naloga je primerna za navdušence internetnih RPG iger
(MMORPG). V teh igrah se igralec najprej odloči za tip bojevnika (npr.
bolj agresiven, vendar s slabšo obrambo ali tak z manjšo agresivnostjo
in možnostjo samozdravljenja, itd.), s katerim se bo spopadal z
drugimi igralci. Velik problem je ravnotežje teh tipov, saj se v
večini primerov izkaže, da imajo nekateri tipi prednost pred ostalimi
in lažje zmagujejo v neposrednih dvobojih. To seveda povzroča veliko
nezadovoljstva med igralci.

Vsak tip bojevnika je opisan z nekaj atributi (moč, inteligenca, itd.)
ter z akcijami, ki jih ima na voljo (npr. različne vrste napadov).
Uspešnost akcije je odvisna od vrednosti atributov in sreče (naključni
faktor) pri izvedbi akcije. V seminarski nalogi bo potrebno najprej
prirediti minimax algoritem za ta problem (upoštevanje naključnosti,
možnih akcij posameznih tipov), s katerim boste odkrili optimalno
strategijo za izbrani tip v dvoboju z nasprotnikom. Nato boste s
poljubnim algoritmom optimizacije (npr. evolucijski algoritmi)
poskušali poiskati take vrednosti atributov za vsak tip, ki vodijo do
približno enakih možnosti za zmago (če bi se posluževali optimalne
strategije), ne glede na to kateri tip bojevnika uporabljate.

Seminarska je nadaljevanje lanskega dela, kjer so študenti že
sprogramirali enostavno igrico in napisali minimax algoritem. Vaša
naloga bo v optimizaciji minimax in učenju / nastavljanju parametrov
posameznih bojevnikov, da bo igra bolj uravnotežena.

Mentor: Martin Možina

1-2 študenta, 1 skupina
